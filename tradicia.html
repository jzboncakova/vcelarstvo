---
layout: moja-sablona.njk
title: Tradícia
---

<section class="hero-tradicia">

</section>

<div class="quote"> "Na našej etikete sa píše, že včelárstvo s bohatou rodinnou tradíciou. To nie je len tak, aby sme boli zaujímavejší. Tradícia včelárenia v Blahovskej rodine sa počíta od...no to vlastne neviem, ale je to už dávno a možno ešte dávnejšie. Ale viem isto, že včelárom bol môj pradedo, tiež Viktor Blaho, ktorého volajú všetci Apa. I tí, čo ho nepoznali."  </div>

<section class="tradition">
    
    <div class="tradition__article">
        
        <div class="tradition__text">
            <h2>Apa</h2>
            <p>Apa sa narodil v 19. storočí, bojoval v 1. svetovej vojne a bol zajatý v Rusku, kde ho chceli oženiť, ale jemu sa, našťastie pre nás, podarilo uniknúť. Zo zajatia i z pod chomúta. A ja si myslím, že on si z toho Ruska doniesol... nie nie, žiadny nepríjemný suvenír po vzore Uľjanova... on si z toho Ruska skrátka priniesol včelárstvo. Veď prečo by sa inak prihováral včelám po rusky „ëб твою мать“, keď ho nejaká uštipla.
            A možno to celé bolo inak, lebo fotografie Apu včelára pochádzajú až z obdobia po 2. svetovej vojne, ktorú si tiež sčasti odsedel beťár jeden. No ale kto mal vedieť, že ostreľovanie nemeckých lietadiel bombardujúcich Ružomberok a bitie bandy s partizánmi sa nebudú Nemčúrom páčiť.
            Alebo sa ako mladý hanbil fotiť? Neviem, isté však je, že vtedy ešte foťáky neboli v každom telefóne. Jasné , to by bolo nepraktické. Však predstavte si, že si chcete spraviť „selfie“ v záhrade pri úľoch a nedotiahne vám telefónny drôt. Vtedy sa ľudia radšej maľovali. Na obrazy samozrejme, nemyslím šminkami. Aj nám po Apovi ostal portrét, ktorý namaľoval jeho kamoš akademický maliar Jozef Kuska, syn prvého slovenského dentistu Františka Kusku.</p>
        </div>

        <img class="tradition__image" src="/images/obraz-apaw.jpg" alt="Obraz namaľovaný Jozefom Kuskom">
        <img class="tradition__image1" src="/images/apa.jpg" alt="Fotografia Apa">

        <p>Apa bol postavička vskutku poetická. Šťúply, vari ani 160 cm nemal, ale zato ručiská také, že ak by mi zavalil, tak mi sopeľ z nosa spraví na krku závity. A že to boli ruky zručné, tak o tom svedčia staré úle ležany, ktoré mám na záhrade, ale už bez včiel. Len tak, na pamiatku. Lebo Apa to okrem včiel vedel aj s drevom.
        </p>
        
      
        
    </div>

    <div class="tradition__article">
        <div class="tradition__text">
            <h2>Dedko Medko Schôdzoletko</h2>
            <p>Tá prezývka  je výmysel našej babky. Lebo ďalším včelárom v našej rodine bol Apov syn a môj dedo František Blaho.
            Dedko Ferko zdedil lásku ku včelám od svojho otca. Ja si myslím, že najskôr trošku nedobrovoľne a neochotne, ale nakoniec ho včely opantali úplne. Najskôr včeláril v Apových úľoch a neskôr si zadovážil maringotku, ktorú musel každý rok plátať, lebo s medveďom sa dohodnúť nedokázal.
            Dedko obľuboval schôdzovanie a to nielen ako predseda zväzu fašistobijcov, keďže aj on zakúsil strasti nedobrovoľného pobytu  v koncentračnom tábore v Ilave spolu so svojim otcom a ďalšími členmi rodiny, ale aj ako dlhoročný predseda základnej organizácie slovenského včelárskeho zväzu v Ružomberku.
            Každý včelár si raz potrebuje vychovať nástupcu. Dedko usúdil, že u svojho syna nepochodí a tak sa zameral rovno na svojho vnuka, teda na mňa.
            </p>
        </div>
        <img class="tradition__image" src="/images/apa-vcely.jpg" alt="Včelie úle">

    </div>

    <div class="tradition__article">
        <img class="tradition__image" src="/images/viktor-blaho.jpg" alt="Viktor Blaho">
        <div class="tradition__text">

            <h2>Ja, Viktor Blaho najmladší</h2>
            <p>Prešiel som si takmer všetkými pracovnými pozíciami od podávača, držiaka, nosiča, opierky, dajtosema, truhlíka, basomtikrista, až som bol nakoniec povýšený na vytáčača (medu). Takisto sme spolu testovali čo znesiem, keď dedko pri prenášaní úľa v mojich rukách zabudne zatvoriť letáč.
            Vo všetkých prácach som sa osvedčil, testy prežil a tak som si včelárenie zamiloval. Jedného dňa k tomu naozaj prišlo a ja som musel dedkove včely prevziať. No a vtedy som zistil, že dedko neurobil jednu zásadnú vec. Zabudol mi zapchať ucho na protiľahlej strane hlavy a takmer všetko, čo sa do mňa jedným uchom snažil natlačiť, jednoducho z druhej strany vyfučalo von. Takže mi neostávalo nič iné, ako sa po 30-ke znovu vrátiť do školských lavíc, konkrétne do SOŠ pod Bánošom v Banskej Bystrici a tak som sa od roku 2014 stal včelárom aj na papieri.
            </p>
        </div>
        
    </div>

</section>